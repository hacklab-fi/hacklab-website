---
layout: default_page
infotxt: y
cities: n
lang: fi
title: "Mikä on hacklab?"
ref: default
---

# Hacklab

Hacklab sekä hackerspace tarkoittavat avointa yhteisön ylläpitämää työtilaa. Tiloja kutsutaan toisinaan myös makerspaceiksi, hackspaceiksi ja monilla muilla nimillä. Yhteistä kansainvälisen hackerspace-liikkeen ja hacklab.fi:n perusideassa on ylläpitää omaehtoisesti ja riippumattomasti toimivia työtiloja. Esimerkiksi oppilaitosten harjoitustyötilat ja labrat ovat pääsääntöisesti tarkoitettu vain oman opiston opiskelijoille. Hacklab sen sijaan on käytettävissä omalla avaimella juuri silloin, kun itse tarvitsee työtilaa.


# Tarkoitettu kaikille

Hacklabit ovat harrastajien ylläpitämiä työtiloja, ja kenellä tahansa on mahdollisuus liittyä hacklabin jäseneksi. Tärkeä osa toimintaa on osaamisen jakaminen ja toisten auttaminen. Yhteisön jäsenet pääsevät oppimaan toisiltaan uusia taitoja sekä opettamaan omia taitojaan muille. Hacklabissa kohtaavat kädentaidot, tekniikka, luova tekeminen, suunnittelu ja kokeilu. Oman rakentelun lisäksi voit kehittää myös työtilaa ja osallistua yhteisiin projekteihin.

Hacklab-toiminta on avointa kaikille, mutta edellyttää joskus jonkin verran itsenäiseen työskentelyyn kykenemistä. Junioreille ja kouluikäisille voi olla erikseen tarjolla toimintaa paikallisessa hacklabissa.

## Itsenäinen yhdistystoiminta

Suomen hacklabien perustama hacklab.fi on itsenäisten ja riippumattomien työtilojen yhteinen verkosto. Mukana olevat hacklabit ovat jokainen omanlaisensa paikallinen ryhmä ja pääosin oma rekisteröitynyt yhdistyksensä. Hacklabit eivät ole osa mitään oppilaitosta taikka ole muutoinkaan opiskelijajärjestöjä. Verkosto kokoaa yhteen hacklab-työtilat, jotka pitävät ovensa avoinna kaikille.

Hacklabeilla on Suomessa yhteinen kattojärjestö Hacklab ry., joka huolehtii yhteisistä resursseista ja tukee jäsenjärjestöjensä toimintaa.

## Uuden hacklabin perustaminen

Jos olet kiinnostunut perustamaan uuden hacklabin jonnekin päin Suomea, ota meihin yhteyttä, niin voimme tarjota apuamme aloittamisessa. Toivomme, että voit jakaa kanssamme samoja ajatuksia hacklab-toiminnan luonteesta, joita tälläkin sivulla on kuvattu. Meihin saa aina yhteyden IRC:ssä kanavalla #hacklab.fi (Freenode).
